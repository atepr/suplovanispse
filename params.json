{"name":"Suplovaní SPŠE","tagline":"Mobilní aplikace pro zobrazení rozvrhu a suplování","body":"Tato aplikace má za úkol zobrazit studentům [Střední průmyslové školy elektrotechnické v Pardubicích][1] jejich rozvrh, změny ve výuce a získané známky na chytrém mobilním telefonu s operačním systémem Android, iOS nebo Windows Phone. Tato aplikace je v současné době ve vývoji a bude mít za úkol posloužit jako maturitní projekt jejich tvůrců.\r\n\r\nPopis aplikace\r\n===============\r\n\r\nPři prvním spuštění aplikace se žák přihlásí pomocí svého školního účtu na intranet. Aplikace rozpozná, do jaké chodí třídy a stáhne jeho rozvrh včetně jeho aktuálních změn, jeho známky a z těchto známek vypočítá průměr dle pravidel klasifikace. Po jejich stažení si aplikace tyto informace uloží do mezipaměti a umožní jejich pozdější zobrazení i bez internetového připojení. Pokud se nepřihlásí, aplikace načte rozvrhy všech tříd, učitelů a učeben a dá uživateli na výběr mezi všemi těmito rozvrhy. Aplikace stahuje rozvrhy a suplování ve formátu JSON a známky v serializovaném poli PHP.\r\n\r\nŘešitelé museli odposlechnout komunikaci školního intranetu, běžícího na technologii Flash, se serverem; zjistit, že se jedná o serializované pole vytvořené v jazyce PHP a následně zparsovat přijatá data (knihovnou nebo vlastním parserem - dle platformy). Z těchto dat řešitelé získávají známky a počítají z nich vážený průměr a zobrazí je (řešení dle platformy).\r\n\r\nData rozvrhů a suplování získávají řešitelé od školy ve formátu určeným řešiteli (JSON, specifikace https://github.com/atepr/suplovanispse/blob/gh-pages/format.markdown). Tato data aplikace zpracuje a následně zobrazí (řešení dle platformy).\r\n\r\n\r\nFunkce aplikace\r\n===============\r\n\r\n* Přizpůsobení rozvržení pro malý display telefonu.\r\n* Uložení dat off-line pro jejich pozdější zobrazení i bez internetového připojení (první spuštění aplikace musí proběhnout on-line).\r\n* Upozornění na změny v rozvrhu nebo na nové známky pomocí notifikací operačního systému telefonu.\r\n\r\nRozvrh & suplování\r\n------------------\r\n\r\n* Zobrazení rozvrhu pro libovolnou třídu, učitele nebo místnost (výchozí třídu lze do aplikace uložit).\r\n* Přehledné vyznačení změn ve výuce v týdenním rozvrhu.\r\n* Různé zobrazení rozvrhu na šířku i na výšku.\r\n\r\nIntranet\r\n--------\r\n\r\n* Zobrazení známek ze školního intranetu, včetně detailů o jednotlivých známkách, jako jsou:\r\n    * Datum získání známky\r\n    * Váha známky\r\n    * Procentuální minimum požadovaných známek v této kategorii\r\n    * Kategorie\r\n    * Látka\r\n    * Poznámka\r\n* Výpočet průměru z jednotlivých předmětů.\r\n* Možnost zapamatování přihlašovacích údajů na intranet.\r\n* Přihlašovací údaje na intranet zároveň slouží k určení třídy, kterou žák navštěvuje.\r\n\r\nMinimální požadavky\r\n===================\r\n\r\nAplikace poběží na mobilní telefonu s jedním z níže uvedených operačních systémů:\r\n\r\n* Android verze 4.0 nebo vyšší\r\n* iOS\r\n* Windows Phone 8.0\r\n\r\nZávěr\r\n=====\r\n\r\nPředpokládáme, že tato aplikace zlepší studentům přístupnost k jejich klasifikaci, která byla, díky technologii Flash, používané na školním intranetu, nezobrazitelná na velké části mobilních telefonů a že aplikace usnadní žákům sledování změn ve výuce.\r\n\r\nAutoři\r\n======\r\n\r\n* Petr Rusiňák (Android)\r\n* Kryštof Mrózek (iOS)\r\n* Richard Bureš (Windows Phone)\r\n\r\n[1]: http://www.spse.cz/","google":"UA-58486575-1","note":"Don't delete this file! It's used internally to help with page regeneration."}